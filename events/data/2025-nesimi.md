---
title: "Nesimi"
date: 2025-11-11
category: kültür
---


Alevi ve Bektaşi edebiyatında 14. yy için önemli isimlerinden biridir. Nesimi’nin hayatı hakkında kesin bilgi yoktur, eserlerinden elde edilen bilgilere göre Türkmen asıllı olduğu söylenebilir.

Seyyid olduğu herkes tarafından kabul edilen Nesimi  iyi bir medrese eğitiNmi almış, din ve tasavvuf konularında derin bilgi sahibidir. Nesimi’nin Fazlullah-ı HurûfÎ’ye halife olduktan sonra bu inancı yaymak için dolaşmaya başladığı, Azerbaycan’dan sonra Anadolu’ya geldiği bilinmektedir. Ancak Anadolu’da Hurûfî  inancı sebebiyle pek hoş karşılanmamış, daha sonra Halep’e geçen Nesimi oradada benzer sorunlarla karşılaşmıştır. Doğum tarihi bilinmeyen Nesimi’nin 1404 veya 1417 yılında öldüğü bilinmektedir.  Hacer El-Askalani  Enbaü’l-gumr fi Ebnai’l-umr adlı eserinde Nesimi’nin Halep’te deri si yüzülerek öldürüldüğünü söylemektedir. Nesimi’nin türbesi cenazesinin defnedildiği yere değil derisinin yüzüldüğü yere yapılmıştır

Nesimi’nin Türkçe, Arapça ve Farsça yazılmış üç divanı vardır. Mukaddimetü’l-hakayık adlı eseri de Hurûfîliği anlatan önemli bir eseridir.

Şiirler

## Minnet Eylemem
Har içinde biten gonca güle minnet eylemem 
Arabi farisi bilmem, dile minnet eylemem 
Sırat-i müstakim üzre gözetirim rahimi 
İblisin talim ettiği yola minnet eylemem

Bir acaip derde düştüm herkes gider karına 
Bugün buldum bugün yerim, hak kerimdir yarına 
Zerrece tamahım yoktur şu dünyanın varına 
Rızkımı veren Hüda'dır, kula minnet eylemem

Oy Nesimi, can Nesimi ol gani mihman iken 
Yarın şefaatlerim Ahmed-i Muhtar iken 
Cümlenin rızkını veren ol gani settar iken 
Yeryüzünün halifesi hünkara minnet eylemem

## Kaynaklar

nesimi
